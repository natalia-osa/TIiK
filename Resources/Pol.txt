Siły powietrzne USA wysłały nad Koreę Południową zdolne do przenoszenia broni nuklearnej bombowce strategiczne B-52. Według amerykańskiej armii jest to odpowiedź na zaostrzającą się retorykę Korei Północnej - donosi BBC News. 

Stany Zjednoczone poinformowały, że lot bombowców B-52 nad południową częścią Półwyspu Koreańskiego odbył się 8 marca. Kolejny miał miejsce we wtorek. 

BBC News podkreśla, że nie po raz pierwszy samoloty te zostały użyte w ramach wielkich dorocznych manewrów sił USA i Korei Południowej. - Zwracamy uwagę na fakt, że rozszerzyliśmy nasze możliwości odstraszania. Uważamy, że w obliczu ostatniej retoryki Korei Północnej ważne jest, aby to zademonstrować - powiedział rzecznik Pentagonu George Little. 

- W czasie, gdy Korea Północna grozi Korei Południowej atakiem nuklearnym, ćwiczenia z udziałem B-52 mają znaczenie, ponieważ pokazują zaangażowanie USA w zapewnienie atomowego parasola nad Półwyspem Koreańskim - oświadczył z kolei południowokoreański minister obrony Kim Min-seok. 

W czasach zimnej wojny bombowiec strategiczny B-52 Stratofortress był trzonem amerykańskich sił nuklearnych, ale w historii zapisał się jako skuteczny bombowiec konwencjonalny, biorąc udział niemal we wszystkich wojnach prowadzonych przez Waszyngton. 

Obecnie Stany Zjednoczone utrzymują ponad 80 tych maszyn i zamierzają z nich korzystać co najmniej do 2045 roku, czyli 90 lat od wejścia do służby. Będzie to swoisty rekord w historii lotnictwa wojskowego. 

Napięta sytuacja na Półwyspie Koreańskim 

Od kilku miesięcy rośnie napięcie na Półwyspie Koreańskim. Wszystko zaczęło się w grudniu ubiegłego roku, gdy Phenian umieścił własnego satelitę na orbicie okołoziemskiej. Społeczność międzynarodowa uznała wystrzelenie satelity za zakamuflowaną próbę pocisku balistycznego dalekiego zasięgu, czego zabrania Korei Północnej rezolucja ONZ. Niespełna dwa miesiące później komunistyczny reżim przeprowadził kolejną, trzecią już próbę jądrową. 

W odpowiedzi Rada Bezpieczeństwa ONZ nałożyła na Koreę Północną nowy pakiet sankcji, które tylko rozsierdziły władze w Phenianie i doprowadziły do zaostrzenia wojowniczej retoryki. W ostatnich tygodniach kością niezgody są przeprowadzane co roku wielkie wspólne manewry Korei Południowej i USA. 

W ubiegłym tygodniu Phenian zerwał na początku tygodnia zawieszenie broni, które 60 lat temu zakończyło wojnę między Północą i Południem. Jednak mimo gróźb manewry rozpoczęły się zgodnie z planem.

Z racji wykonywanego zawodu często jeżdżę polnymi i leśnymi drogami. Niezależnie od pory roku i pogody - dlatego też na wyposażeniu auta mam różne fajne rzeczy - w tym łopatę do odśnieżania.

W piątek była okropna pogoda, silny wiatr, opady śniegu i tego typu atrakcje. Na drogach zaspy po pachy. Jadę do domu, przebijam się przez zaspę, a na przeciwnym pasie stoi astra, którą ściągnęło na pobocze. Przy samochodzie kręci się kobieta, która stara się udeptać śnieg. Przejechałam przez zaspę, wyciągnęłam magiczną łopatę i lecę kobiecie na pomoc. Wtedy z auta wysiadł "Gościu". Rozpoczęła się akcja ratownicza - kobieta zaczęła odkopywać auto, a on wydawał komendy. W końcu widocznie nie zdzierżył i wyrwał kobiecie łopatę z ręki, machnął kilka razy i je*budu z rozmachem łopatę przez zaspę za przydrożny rów. Ja zbaraniałam.

- Panie, kurka, to nie mógł mi pan oddać tej łopaty do ręki?
- Łopatę to se pani potem weźmie, a teraz to niech pani auto pcha, bo ja muszę wyjechać!

Z racji swojego stanu, nawet Bradowi Pittowi bym odmówiła, gdyby złożył taką propozycję. Gościu niepocieszony zasiadł za kierownicą i przez otwarte okno wrzasnął "Pchać!"

Na szczęście zatrzymał się jeszcze jeden kierowca, który pomógł kobiecie wypchać auto, a ja w tym czasie brnęłam przez rów i zaspę żeby odzyskać łopatę.
Najgorsze jest, to że to już kolejna sytuacja, gdy zatrzymuję się żeby pożyczyć łopatę, a ktoś oczekuje, że odkopię jego auto.


Sezon komunijny za pasem. 
Matka mojej chrześnicy, a moja siostra, podesłała mi listę z prezentami, które Młoda chciałaby dostać na komunię. Lista miała, bagatela, tylko dwie pozycje: tablet, taki i taki oraz smartfon, taki i taki. Myślałam, że coś jej się pomyliło, więc dzwonię:

-Mam kupić twojemu dziecku tablet lub smartfona na komunię?!
-Tak, widziałam ostatnio tego smartfona, bardzo ładny.
-A po jaką cholerę dziecku smartfon czy tablet, żeby jej ukradli czy żeby popsuła?
-Ale ona chce. Nie chcę, żeby czuła się gorsza od reszty dzieci z jej klasy.
-Chyba cię pogięło. Nie mam zamiaru kupować twojemu dziecku zabawkę za 2 tysiące złotych, nie stać mnie na to.
-Jak chcesz. Komunia jest raz w życiu!
-Ja na komunię dostałam medalik i książkę. I nie płakałam z tego powodu.
-Ale ty jesteś durna, czasy się zmieniają. Jak pójdzie do szkoły z medalikiem to ją dzieci wyśmieją! I nie gadaj, że cię nie stać, ostatnio kupiłaś sobie nowego laptopa.
-Z tą różnicą, że mnie laptop jest potrzebny do pracy...
-Jak wykroiłaś kasę na laptopa to i na tablet się znajdzie.

Po mojej kategorycznej odmowie, nastąpiła obraza majestatu. Szkoda mi Młodej, w sumie nie jej wina, że jest rozpieszczona, ale nie poddam się głupiej modzie na wręczanie dziecku prezentu za 2 tysiące złotych. Na 18-stkę sobie czego zażyczą, mieszkania w stolicy? Bo 18-stka jest raz w życiu?


Jak już ostatnio pisałam, do najbogatszych nie należę.
Przed urodzeniem małej kiedy pracowałam, udało nam się odłożyć sumę i kupić ubranka - łóżeczko itp.
Ostatnio dostaliśmy łóżko dziecięce więc stwierdziłam, że oddam łóżeczko za jakieś pieluchy czy zabawkę dla małej. Zrobiłam też porządki w szafie i uzbierała się dość pokaźna ilość ubranek [dodam, że w bdb stanie].
Wystawiłam to na pewnym portalu. Odezwała się do mnie pani, która poprosiła mnie abym oddała jej rzeczy za darmo, jest samotna matką i bardzo jej ciężko.
Jako, że wiem doskonale - ciężko bywa, a ja nie zbiednieje od tego jeszcze bardziej, więc okej oddam.
Pozbierałam zabawki [takie dla najmniejszych dzieci grzechotki itp] cały worek ubranek i łóżeczko.
Kobieta przybyła i podziękowała.

Dziś wchodzę na owy serwis ogłoszeniowy, a tam widzę, że rzeczy które oddałam, kobieta sobie wystawiła na sprzedaż za dość ładną kwotę. Podpisała ogłoszenie, że ubranek ma za dużo już i dostała drugie łóżeczko.